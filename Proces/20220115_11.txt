No ho torneu a fer, si us plau, Jordi. Perquè ho heu fet tot malament. El que podeu fer es alguna cosa nova. Per exemple, podeu, els que dieu que vau cometre un error de càlcul i no us esperàveu la repressió, us aparteu i deixeu pas a nous lideratges, perquè o vau ser naïfs o ara sou mentiders, i cap de les dues opcions és acceptable. Podeu respectar el resultat d’un referèndum que va permetre comptar vots a favor de la independència malgrat la violència i no donar la raó a la violència afirmant que aquest referèndum no és vàlid i que cal fer-ne un altre. Podeu fer que una institució com Òmnium Cultural faci por als polítics,i no sigui la seva crossa. Podeu començar per deixar aquest posat de monitors d’esplai i tractar-nos com a adults per una vegada a la vida.